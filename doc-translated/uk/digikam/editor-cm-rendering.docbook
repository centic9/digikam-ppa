<sect2 id="editor-cm-rendering">
    <title
>Профілі принтерів, відтворення кольорів і проба кольорів</title>

    <sect3>
        <title
>Де можна дістати профіль принтера?</title>

        <para
>Хух! Ми пройшли довгою дорогою і майже готові до друку зображення! Де ж взяти профіль принтера? Гаразд, певно ви вже знаєте відповідь. Ви можете скористатися загальним профілем, що постачається разом з вашим принтером. Ви можете придбати профіль, створений професійно. Якщо ви надішлете прохання, комерційні виробники надішлють вам свій профіль принтера (який може не працювати для вашого принтера!). Ви можете створити власний профіль принтера за допомогою програми Argyll. У такому випадку ваш профіль буде прив’язано до вашого типу паперу, чорнила і навіть характеристик зображення (якщо ви друкуєте серію зображень з палітрою кольорів, обмеженою м’якими коричневими тонами, вам не потрібен профіль принтера, який надає простір для насиченого блакитного і синього кольорів). Автор не може запропонувати вам ніяких порад і посилань на докладніші відомості з цього питання, оскільки сам лише почав вивчення друку зображень (раніше він лише переглядав та ділився з друзями зображеннями для показу на моніторі). Але за <ulink url="http://www.luminous-landscape.com/essays/fancy-graphics2.shtml"
>цією адресою</ulink
> ви зможете знайти чудову презентацію, у якій описано переваги створення вашого власного профілю принтера та наведено вражаючий вступ до використання  Argyll для створення профілю вашого принтера. </para>

    </sect3>

    <sect3>
        <title
>А як щодо відтворення кольорів?</title>

        <para
>«Відтворення кольорів» означає спосіб обробки палітр кольорів у разі, коли простір кольорів призначення (наприклад, простір кольорів монітора або принтера) не може вмістити повністю палітру простору кольорів джерела (наприклад, робочого простору). </para>

        <para
>Існує чотири поширених способів відтворення кольорів: відчуттєвий (перцептуальний), відносний колориметричний, абсолютний колориметричний та за насиченістю. Автор виконав пошук найкращого опису щодо відтворення кольорів та компромісів, пов’язаних з вибором способу відтворення кольорів. Здається, йому вдалося знайти таку статтю. Див. <ulink url="http://www.cambridgeincolour.com/tutorials/color-space-conversion.htm"
>цю сторінку</ulink
>. Наведемо короткий реферат зі статті з сайта Cambridge in Color щодо перетворення просторів кольорів: </para>

        <blockquote>

            <para
>Відчуттєве (або придатне для сприйняття, перцептуальне) та відносне колориметричне, ймовірно, є найкориснішими типами перетворення у цифровій фотографії. Кожне з них використовує різні пріоритети щодо представлення кольорів у області розбіжності палітри. </para>

            <para
>Відносне колориметричне майже точно зберігає співвідношення між кольорами з палітри, навіть якщо це призводить до обрізання кольорів палітри. </para>

            <para
>На відміну від нього, придатне для сприйняття (перцептуальне) відтворення намагається зберегти певний зв’язок між кольорами поза палітрою, навіть якщо це спричиняє неточності у кольорах, що містяться у палітрі... </para>

            <para
>Абсолютне колориметричне відтворення подібне до відносного у тому, що зберігає кольори з палітри призначення і обрізає кольори поза нею, але між ними є різниця, яка полягає у різній обробці точки білого.. За використання відносного колориметричного відтворення кольори у палітрі зсуваються так, щоб точки білого двох просторів кольорів збігалися, а за використання абсолютного колориметричного відтворення кольори зберігаються точно (безвідносно до зміни розташування точки білого)... </para>

            <para
>За використання відтворення насиченості кольорів буде зроблено спробу зберегти насичені кольори. </para>

        </blockquote
> 

        <para
>З задоволенням зацитував би усю статтю (вона чудова), але, певно, було б «нечесним використанням». Отже, зверніться до вказаної статті, щоб ознайомитися з її вмістом. Ілюстрації до статті допоможуть вам зрозуміти, яким чином працюють різні відтворення кольорів і які компроміси пов’язано з вибором кожного зі способів відтворення кольорів. </para>

        <para
>Ще одне чудове джерело відомостей про відтворення кольорів разом з ілюстраціями можна знайти за <ulink url="http://www.normankoren.com/color_management.html#Rendering_intent"
>цією адресою</ulink
>. </para>

    </sect3>

    <sect3>
        <title
>Яке відтворення кольорів мені слід вибрати для перегляду зображень на моніторі мого комп’ютера?</title>

        <para
>Типовим вибором є відносне колориметричне. Не раджу вам використовувати абсолютне колориметричне (наприклад, для ufraw), якщо, звичайно, вам не потрібні дуже дивні результати. </para>

    </sect3>

    <sect3>
        <title
>Що таке проба кольорів?</title>

        <para
>Проба кольорів продемонструє вам очікувані відмінності між тим, що ви побачите на екрані, і тим, щоб буде надруковано. Для здійснення проби кольорів вам слід профілювати ваш принтер (насправді, комбінацію принтера і паперу, оскільки використаний папір також вплине на колір чорнила та точку білого). Якщо зображення на пробі вам не сподобається, ви можете внести зміни (у ваш робочий простір, до перетворення зображення у простір кольорів принтера!), щоб наблизити зображення проби до того зображення, яке ви бажаєте бачити на відбитку. </para>

    </sect3>

    <sect3>
        <title
>Яке відтворення кольорів мені слід вибрати для програмної перевірки? </title>

        <para
>Авторові завжди казали, що для перетворення зображення з ширшого робочого простору у вужчий простір кольорів принтера слід використовувати відчуттєве відтворення кольорів. Але, особливо у світлі читання вищезгаданої статті з Cambridge in Color, видається, що отримання найкращих результатів за допомогою відчуттєвого відтворення кольорів є спірним питанням: все залежить від відносних палітр зображення та комбінації принтер/папір у окремо взятому випадку. Пізніше автор провів досліди з відтворенням кольорів для друку. Було виявлено, що для зображень автора колориметричні відтворення надають змогу отримати ясніші, яскравіші кольори, хоча і ціною потреби у ретельному повторному редагуванні зображень з метою уникнення обрізання кольорів на світлих ділянках та у тіні. Вивчення у інтернеті різноманітних форумів та статей, присвячених фотографії, призводить до висновку, що відчуттєве відтворення є лише одним з варіантів, але не обов’язково найкращим варіантом. </para>

    </sect3>

    <sect3>
        <title
>Якщо щодо компенсації точки чорного?</title>

        <para
>Найзрозумілішим визначенням компенсації чорної точки, яке вдалося відшукати авторові, є таке визначення: «Компенсація чорної точки — це спосіб узгодження між максимальними рівнями чорного у цифрових файлах та можливостями відтворення чорного кольору у різноманітних цифрових пристроях [зокрема принтерах]» (взято <ulink url="http://www.newsandtech.com/issues/2004/05-04/pt/05-04_blackpoint.htm"
>звідси</ulink
>). </para>

        <para
>У статті, звідки взято це визначення, запропоновано дуже чітке пояснення (хоча і з точки зору продуктів Adobe) механізмів роботи компенсації точки чорного та наведено практичні висновки щодо використання або невикористання цих механізмів. Основним висновком щодо використання є: дійте за обставинами. Спробуйте створити пробу кольорів з компенсацією чорної точки. Якщо сподобається, використовуйте. Якщо ні, не використовуйте. </para>

    </sect3>

    <sect3>
        <title
>Чи можна використовувати схеми відтворення кольорів під час зміни простору кольорів?</title>

        <para
>Якщо одним словом, то ні. Перелік відтворень кольорів, доступних під час перетворення з одного профілю у інший, залежить від профілю призначення. Не кожен з профілів підтримує всі відтворення кольорів. Якщо ви оберете відтворення кольорів, яке не підтримується, LCMS без надсилання додаткових запитів використає типове відтворення кольорів профілю. </para>

        <para
>Інформативне і досить веселе обговорення міфів, пов’язаних з різними відтвореннями кольорів, можна знайти <ulink url="http://www.colorwiki.com/wiki/Color_Management_Myths_21-25#Myth_.2321:_There_are_perceptual_rendering_intents_available_when_converting_from_scanner.2Fcamera-.3Eworkspace_or_workspace-.3Eworkspace."
>тут</ulink
> і <ulink url="http://www.colorwiki.com/wiki/Color_Management_Myths_6-10"
>тут</ulink
>. </para>

    </sect3>

    <sect3>
        <title
>Чому придатне для сприйняття (перцептуальне) відтворення кольорів так часто рекомендують як «фотографічне» відтворення кольорів? </title>

        <para
>Вибір цього відтворення є безпечним, оскільки запобігає обрізанню тіней і відсвітів, хоча, можливо, за рахунок зменшення насиченості кольорів зображення. Отже, якщо ви не бажаєте перейматися додатковими пробами кольорів, оберіть відтворення кольорів придатне для сприйняття (якщо ви не бажаєте додаткових виправлень, ймовірно, вам слід також вибрати sRGB). </para>

    </sect3>

</sect2>

<!--
Local Variables:
mode: sgml
sgml-minimize-attributes:nil
sgml-general-insert-case:lower
sgml-indent-step:0
sgml-indent-data:nil
End:
-->
