<sect2 id="editor-cm-definitions">
    <title
>Додаткові означення, пов’язані із керуванням кольорами</title>

    <para
>Ну ось ви і дочитали цей посібник щодо керування кольорами. Ми прослідкували за всім процесом керування кольорами, починаючи від фотоапарата і монітора і закінчуючи робочим простором і принтером. Під час створення цього посібника автор багато чому навчився, сподіваюся і ви також знайшли у ньому щось корисне. Нижче наведено деякі додаткові коментарі та визначення: </para>

    <para
><emphasis
>Призначити</emphasis
> профіль означає змінити значення трійок чисел RGB на зображенні вбудовуванням нового профілю без зміни самих числових значень RGB, пов’язаних з кожним з пікселів зображення. «Перетворити» у профіль означає вбудувати новий профіль, але вже зі зміною чисел RGB відповідно до значень RGB — тобто видимих кольорів, яким відповідають трійки чисел RGB, пов’язані з кожним з пікселів зображення, — так, щоб вони були однаковими до і після перетворення з одного простору у інший. </para>

    <para
>З іншого боку, кожного разу, коли ви призначаєте новий робочий простір, а не перетворюєте зображення у новий робочий простір (за винятком випадків, коли профіль фотоапарата призначається до файла зображення, який ви отримуєте від вашого програмного забезпечення з обробки цифрових негативів), вигляд зображення має більшою чи меншою мірою змінитися (зазвичай, погіршитися, якщо до зображення раніше не було ненавмисно вбудовано помилковий профіль). </para>

    <para
>Теоретично, у вас має бути можливість виконати декілька перетворень зображення з одного робочого простору у інший, і хоча всі трійки чисел RGB на зображенні змінюватимуться під час кожного з перетворень, зображення, показане на екрані, має залишатися незмінним. Насправді ж, через помилки округлення під час кожного з перетворень, вже не кажучи про обрізання палітри під час переходів від ширших до вужчих робочих просторів, кожне з перетворень з одного простору у інший призводитиме до втрати якості зображення. </para>

    <para
><emphasis
>Залежні від пристрою</emphasis
> і <emphasis
>незалежні від пристрою</emphasis
> профілі: профіль фотоапарата, профіль сканера, профіль вашого монітора та профіль кольорів вашого принтера є залежними від пристроїв профілями. Ці профіль працюють лише для окремих пристроїв, для яких їх було створено шляхом профілювання. Профілі робочих просторів і PCS є «незалежними від пристроїв». Після того, як файл зображення буде перетворено за допомогою LCMS і за посередництва PCS на незалежний від пристрою робочий простір, більше не матиме значення, за допомогою якого саме пристрою було створено зображення. Але, тільки-но ви вирішите, що ваше зображення слід показати або надрукувати, параметри використаного пристрою (монітора, принтера) матимуть велике значення, а для показу чи друку знадобиться залежний від пристрою профіль. </para>

    <para
><emphasis
>Наближений файл цифрового негатива</emphasis
> не є файлом цифрового негатива. З певних причин цей простий факт призводить до багатьох непорозумінь. Після того як файл цифрового негатива було наближено програмним забезпеченням з обробки цифрових негативів і виведено до файла tiff або jpeg, початковий файл цифрового негатива, звичайно ж, залишиться файлом цифрового негатива, але наближений файл буде лише файлом зображення. Цей файл вже не буде файлом цифрового негатива. </para>

    <para
>Слово <emphasis
>лінійне</emphasis
> має два пов’язаних між собою визначення, які легко сплутати. «Лінійне» може означати, що тональність зображення відповідає тональності початкових об’єктів під час фотографування і її не було змінено застосуванням S-кривої (кривої насиченості) або іншого способу зміни локальної і глобальної тональності. Крім того, це може означати, що крива перетворення гами простору кольорів є лінійною. Зображення може бути «лінійним» у межах одного з цих означень, обох означень або жодного з означень. Зображення цифрового негатива, створене за допомогою dcraw, є лінійним у межах обох означень. Те саме зображення, створене за допомогою програми DPP від Canon, не буде лінійним за жодного з означень. </para>

    <para
>Визначення <emphasis
>HDR (високий динамічний діапазон) та LDR (низький динамічний діапазон)</emphasis
> не пов’язано з бітовою глибиною кольорів зображення. Ці визначення стосуються загального динамічного діапазону, що вкривається кольорами зображення. Звичайне зображення з низьким динамічним діапазоном, який вкриває, скажімо, всього лише 5 «інтервалів» (посередній сучасний фотоапарат з легкістю може дати 8 або 9 інтервалів), можна зберегти як 8-, 16-, 32- або навіть 64-бітове зображення, залежно від вашого програмного забезпечення, але динамічний діапазон зображення таким чином підвищити не можна. Зміниться лише кількість окремих кроків від найяскравішого до найтемнішого тонів на зображенні. І навпаки, кадр з 22 інтервалами (що значно перевищує можливості зорієнтованих на споживача цифрових фотоапаратів, якщо не використовувати декілька експозицій) можна зберегти як 8- або 16-бітове зображення, але отримане зображення значно постраждає внаслідок утворення смуг (тобто спостерігатиметься значна смугастість у будь-якому тональному діапазоні, який може одномоментно показувати типовий монітор) через відносно невелику кількість доступних дискретних тональних кроків від найсвітлішого до найтемнішого тонів зображення. </para>

    <para
><emphasis
>Зображення jpeg, створені у фотоапараті, не потребують профілю фотоапарата</emphasis
>. Всі зображення jpeg (або tiff, якщо ви є власником або власницею застарілого фотоапарата Minolta Dimage), отримані безпосередньо за допомогою фотоапарата (навіть створені фотоапаратами типу «навів і клацнув», які не дозволяють зберігати зображення цифрових негативів), починають своє життя у фотоапараті як файл цифрового негатива, створений аналогово-цифровим перетворювачем фотоапарата. Якщо ви зберігаєте ваші зображення у форматі jpeg, інструмент обробки у самому фотоапараті наблизить файл цифрового негатива, призначить профіль фотоапарата, перетворить отримані числа RGB у робочий простір (зазвичай, sRGB, але іноді ви можете вибрати AdobeRGB, все залежить від фотоапарата), виконає стискання jpeg і збереже файл jpeg на картці фотоапарата. Отже, для файлів jpeg (або tiff) з вашого фотоапарата не потрібно призначати профіль фотоапарата, який потім буде перетворено у робочий простір за посередництва PCS. Кольори файлів jpeg з фотоапарата вже перебувають у робочому просторі. </para>

    <para
><emphasis
>Корисні математичні відомості</emphasis
>, якщо ви маєте справу з лінійним виводом гами dcraw: з математичної точки зору, під час перетворення гами ви нормалізуєте (тобто виконуєте ділення на 256, якщо працюєте з 8-бітовими значеннями) числа RGB і підносите отримані числа до відповідного степеня, залежного від гам початкового і кінцевого просторів кольорів, а потім виконаєте повторну нормалізацію результатів для нового набору чисел RGB. Неважко, але дуже повчально виконати ці дії за допомогою калькулятора для декількох наборів чисел RGB у діапазоні від (0,0,0) до (255,255,255), щоб поспостерігати за тим, як змінюються числа RGB під час перекодування з однієї гами до іншої. LCMS виконує це завдання, коли ви наказуєте LCMS перетворити зображення з одного простору кольорів у інший. Але, якщо перетворення полягає ЛИШЕ у переході між однаковими просторами кольорів з різною гамою, краще скористатися не LCMS, а imagemagick і виконати безпосереднє перетворення чисел RGB, а потім призначити для зображення новий простір кольорів: результати будуть точнішими, ніж за виконання повноцінного перетворення просторів кольорів. </para>

    <para
><emphasis
>Захищені патентним законодавством робочі простори та робочі простори з можливістю законного лівого копіювання:</emphasis
>: вважається, що це ВСІ поширені робочі простори, зокрема: </para>

    <orderedlist>

        <listitem
><para
>декілька варіантів sRGB (див. color.org). </para
></listitem>

        <listitem
><para
>BruceRGB або BestRGB. </para
></listitem>

        <listitem
><para
>різноманітні профілі робочого простору ECI (European color initiative). </para
></listitem>

        <listitem
><para
>AdobeRGB, Adobe WideGamutRGB і Kodak/Adobe ProPhotoRGB (Kodak і Adobe ProPhoto є одним простором кольорів, але з різними фірмовими назвами) та їх незапатентовані відповідники без фірмових назв (Oyranos містить версію AdobeRGB без торговельної марки)). </para
></listitem>

    </orderedlist>

    <para
>та декілька інших просторів, які можна було б додати до цього списку, більшою чи меншою мірою придатні як робочі простори. Вибір робочого простору, який ви маєте використовувати залежить від ваших і лише від ваших вимог як редактора ваших цифрових зображень, які буде використано з вашою метою (поширення у інтернеті, друк тощо). Але, якщо вдатися до критики, у разі використання профілю робочих просторів Adobe або інших захищених авторським правом профілів робочих просторів, дані exif вашого зображення міститимуть відповідну інформацію щодо авторських прав. Нещодавнє вивчення автором списків листування openicc призвело до висновку, що, ймовірно, LCMS можна використовувати для створення не обмежених авторським правом, профілів робочих просторів з ліцензіями copyleft, які є тотожними (насправді, їх майже неможливо відрізнити) до обмежених авторськими правами профілів просторів кольорів. Доповнення з набору профілів робочих просторів "copyleft", зокрема не обмежених авторськими правами, перемаркованих версій ProPhotoRGB, AdobeRGB і Adobe WidegamutRGB було б чудовим додатком до &digikam; (можливо, у двох варіантах: лінійна гама і звичайна гама), якщо б їх можна було постачати у складі пакунка &digikam;. </para>

</sect2>

<!--
Local Variables:
mode: sgml
sgml-minimize-attributes:nil
sgml-general-insert-case:lower
sgml-indent-step:0
sgml-indent-data:nil
End:
-->
